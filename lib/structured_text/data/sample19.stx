Εχτές επέστρεφα από ένα ταξίδι και στο ταξί για το αεροδρόμιο ο ταξιτζής μιλούσε μια ιδιαίτερα ακαταλαβίστικη γλώσσα. Όταν τελείωσε το τηλεφώνημά του τον ρωτώ τι γλώσσα μιλούσε. Δεν πολυκατάλαβε και μου είπε ότι είναι από την "Ρουάντα":https://secure.wikimedia.org/wikipedia/en/wiki/Rwanda και ότι μετανάστευσε το 1994 με την μητέρα, τον πατέρα, την αδελφή του και τα 3 του παιδιά.

Μου ανέφερε τα 3 του παιδιά αλλά όχι την μητέρα τους. Προβληματίστηκα στιγμιαία γιατί να το κάνει αυτό, θυμήθηκα ότι κάποτε έγιναν φασαρίες ("γενοκτονία":https://secure.wikimedia.org/wikipedia/en/wiki/Rwandan_Genocide) και ότι ίσως να μην ήταν καλή ιδέα να τον ρωτήσω. Μετά λέω στο κάτω κάτω αν την έχασε θα μου πει και έτσι τον ρωτώ για την γυναίκα του.

Με περήφανο ύφος, σηκώνει πάνω το χέρι του και κάνει με τα δάκτυλά του το σχήμα V και λέει: ΤΤΤΤΤΟΥ. Χαμογέλασα. Τον ρώτησα αν έχει δυο γυναίκες και μου απάντησε θετικά. Τον ρώτησα χαμογελώντας πώς είναι να έχεις δυο γυναίκες και μου απάντησε πολύ καλά. Σιώπησα για λίγο.

Τον ρώτησα πώς τα πάνε μεταξύ τους οι γυναίκες του και μου απάντησε 'Νο πρόπλεμ'. Ξαναχαμογέλασα και ήταν φανερό ότι δεν του άρεσε. Σιώπησε αυτός σιώπησα και εγώ.
