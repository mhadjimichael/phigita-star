                           Ο Φιλελεύθερος           ΕΤΟΣ ο ΑΡΙΘΜΟΣ ΦΥΛΛΟΥ   Κυριακή  Απριλίου          Ο Κληρίδης στον πάγκο κι ο Ξενής στο προεδρικό  ΣΕ ΠΡΩΤΟ ΠΡΟΣΩΠΟ  Του Ανδρέα ΧατζηκυριάκουΔεν γνωρίζω πόσο καλά θα τα κατάφερνε ο Γλαύκος Κληρίδης ή ο Δημήτρης Χριστόφιας ως πρόεδροι ή προπονητές ποδοσφαιρικών σωματείων αλλά γνωρίζω ότι ο κ Σταύρος Ξενή μέχρι πρότινος πρόεδρος της ΑΕΚ Λάρνακας στην από σπόντα ενασχόλησή του με την πολιτική έβαλε αυτογκόλ Θα τολμούσα να πω ότι όπως δεν πέφτει λόγος στον κ Κληρίδη και τον κ Χριστόφια για την ενδεκάδα της αγαπημένης τους ομάδας δεν θα έπρεπε να πέφτει λόγος στον κ Ξενή για το ποιος είναι και ποιος δεν είναι Κύπριος πολίτης Η πολιτική μπορεί να είναι για όλους αλλά αυτό δεν σημαίνει ότι όλοι μπορούν να είναι πολιτικοί Εκαστος στο είδος του κι ο Λουμίδης στους καφέδεςΘέλοντας όπως είπε να βοηθήσει στο εθνικό θέμα ο κ Ξενή προχώρησε στην απόκτηση του ταλαντούχου νεαρού φέρνοντας στις ελεύθερες περιοχές τον ίδιο και την οικογένειά του διαφημίζοντας την πρωτότυπη μετεγγραφή και εκθέτοντάς τους στα κατεχόμενα και τους φανατικούς του Ντενκτάς που τους έχουν πλέον μαυροπινακίσειΤο να φέρεις τον Σαμπρί απ εδώ ήταν εύκολο Το να εκτιμήσεις ότι ο άνθρωπος δεν θα μπορούσε πλέον να πάει πίσω ήταν τόσο προβλέψιμο όσο το να στοιχημάτιζες στην αρχή του πρωταθλήματος ότι η Δόξα Κατωκοπιάς και ο Ερμής Αραδίππου δεν θα έπαιρναν το πρωτάθλημα Τα δύσκολα μετά άρχισαν όταν ο κ Ξενή παραιτήθηκε από πρόεδρος της ΑΕΚ για άσχετους με την πολιτική του περιπέτεια λόγους και η κυβέρνηση κατάλαβε σε τι παγίδα είχε πέσει  αφού ούτε να στείλει πίσω τον Σαμπρί την εκ Τουρκίας μητέρα του και τον Τουρκοκύπριο πατέρα του μπορούσε ούτε ο δρόμος της απέλασης ήταν ανοικτόςΕίναι λοιπόν σαφής και κατανοητή η προσπάθεια κυβέρνησης και πολιτικών δυνάμεων να αποσυνδέσουν το θέμα Σαμπρί από το ευρύτερο ζήτημα των εποίκων Κι εγώ στη θέση τους το ίδιο θα κανα αλλάΑλλά η σπουδή να βαφτίσουμε τον Σαμπρί ο οποίος ανήκει στην πλέον αμφιλεγόμενη ομάδα εποίκων ή ημιεποίκων Κύπριο προς τι Και με ποια δικαιολογία το Κυπριακό Κράτος που πιστεύει στην ισότητα των πολιτών του θα απορρίψει αιτήσεις απόκτησης κυπριακής ιθαγένειας κι άλλων ατόμων από τα κατεχόμενα μ ένα Τουρκύπριο και έναν εκ Τουρκίας γονιόΘα τους βάλουμε να κτυπήσουν πέναλτι για να δούμε πόσο καλοί ποδοσφαιριστές είναι για να εγκρίνουμε ή να απορρίψουμε την αίτηση  μήπως θα μας διηγηθούν οι γονείς πώς και πού ερωτεύθηκαν κι αν όπως τους γονείς του Σαμπρί ο έρωτας τους βρήκε στο Εσκι Σεχίρ κι όχι στο λιμανάκι της Κερύνειας τότε θα τους κάνουμε Κύπριους Και με ποια δικαιολογία θα βάζουμε πια στη φυλακή όλους όσοι εισέρχονται στην Κύπρο από παράνομα σημεία εισόδου όπως η μητέρα του Σαμπρί Μήπως η κατηγορία για τους άλλους θα είναι ότι δεν κατάφεραν να γεννήσουν ένα ποδοσφαιρικό ταλέντοΔεν εισηγούμαι ότι ο Σαμπρί κι η οικογένειά του δεν πρέπει να μείνουν απ εδώ ούτε ότι δεν πρέπει να του δοθούν ευκαιρίες Στο πρόσωπο του Σαμπρί βλέπω τις δεκάδες χιλιάδες Τουρκοκύπριους συνομήλικούς μου ή νεαρότερούς μου από τους οποίους ο Ντενκτάς στέρησε τις ευκαιρίες που δικαιούνταν κι επιτέλους έστω και τώρα άρχισαν να τις διεκδικούν Αυτό που λέω είναι ότι η κυβέρνηση δεν πρέπει να λειτουργήσει υπό την πίεση του ερασιτεχνισμού του κ Ξενή και στο επόμενο υπουργικό να λάβει μια απόφαση που είτε το παραδέχεται είτε όχι δημιουργεί προηγούμενο για το θέμα του εποικισμού Διευθυντής Ειδήσεων και Ενημέρωσης του                 Ο Φιλελεύθερος Λτδ      
